# Module 16 [CI/CD процеси]

На Github є базовий інструментарій для CI/CD процесів. Цей інструмент називається Github Actions.

Документацію можна почитати ось тут - (https://github.com/features/actions)

Один з варіантів використання Github Actions - це коли у гілку `main` відкривається Pull Request, то автоматично запускаються Unit тести для цієї гілки.

Технічно, це реалізується наступним чином:

- ми визначаємо __тригер__ на який необхідно реагувати (у нашому випадку - це відкриття Pull Request у гілку `main`)
- ми пишемо __дію__ яку необхідно виконати (якщо у нас, наприклад, gradle проєкт - то це запуск команди `./gradlew test`)

Офіційний tutorial по запуску тестів для Java за допомогою Github Workflow - (https://docs.github.com/en/actions/automating-builds-and-tests/building-and-testing-java-with-gradle)

## Завдання №1 - налаштуй запуск юніт-тестів для будь-якого проєкту
Візьми будь-який проєкт, де є юніт-тести (якщо такого проєкту немає - то створи новий проєкт, де створи один будь-який юніт-тест).

Налаштуй для цього проєкту Github Action, який при Pull Request в гілку `main` запускатиме прогон юніт-тестів. Відкрий один PR в гілку `main`, і переконайсь, що Github Action запустивсь.

Результат ДЗ - посилання на Github репозиторій з налаштованим Github Action.
